Design Thinking
---------------------------------------------------------------
![image](https://user-images.githubusercontent.com/82756975/147389306-31241d0d-d480-445a-8551-fb97539e2c0f.png)

Design Thinking เป็นกระบวนการความคิดทางธุรกิจแบบเป็นขั้นเป็นตอน เพื่อใช้พัฒนาสินค้าและบริการของธุรกิจ จากความเข้าใจในความรู้สึก ความต้องการ และพฤติกรรมของกลุ่มลูกค้าเป้าหมายเป็นสำคัญ แล้วทำการระดมสมอง (Brainstorm) เพื่อแก้ไขปัญหา และสร้างนวัตกรรมที่ตอบสนองต่อความต้องการของลูกค้า ทั้งนี้ยังเป็นประโยชน์ต่อธุรกิจที่จะนำไปสร้างนวัตกรรมใหม่ๆ เพื่อวางกลยุทธ์ในการแข่งขันกับคู่แข่งรายอื่นให้ทันสมัยตลอดเวลาได้ โดยหลักๆ มี 5 ขั้นตอน ดังนี้
1. Empathize เป็นการทำความเข้าใจลูกค้า เข้าใจปัญหาที่เกี่ยวกับการใช้สินค้าหรือบริการนั้นๆ ที่ลูกค้ากำลังเผชิญ ทำให้เราเข้าใจถึงความรู้สึก ความต้องการ และพฤติกรรมของลูกค้าที่ใช้สินค้า/บริการ ทำได้โดยการสอบถาม สังเกต และเข้าไปเป็นลูกค้าซะเอง เพื่อให้เข้าใจการใช้สินค้า/บริการด้วยตนเอง เช่น ลองยืนต่อคิวร้านค้าของตัวเอง ดูลูกค้าคนอื่นว่าจะสั่งสินค้าอะไร คุยกันเรื่องปัญหาจากร้านค้าของเรามั้ย รวมถึงอาจจะเข้าไปพูดคุยสอบถามกับลูกค้าถึงปัญหาเองเลย เป็นต้น
2. Define เป็นการระบุประเด็นปัญหาของลูกค้า ที่รับรู้จากการสอบถาม สังเกต และเข้าไปเป็นลูกค้าซะเอง เพื่อให้เข้าใจการใช้สินค้า/บริการด้วยตนเอง ในขั้นตอน Empathize ซึ่งต้องเป็นปัญหาจริงๆ
3. Ideate เป็นการระดมสมอง (Brainstorm) เพื่อให้ทราบถึงสาเหตุ และวิธีการแก้ปัญหาด้วยปริมาณที่มากที่สุด และใช้เวลาน้อยที่สุด ส่วนมากประมาณ 10–20 นาที
4. Prototype เป็นการสร้างต้นแบบขึ้นจากขั้นตอน Ideate เพื่อนำไปทดลองกับลูกค้าว่าตอบโจทย์/แก้ไขปัญหาได้จริงมั้ยต้นแบบที่ผลิตอาจจะสร้างขึ้นมาเพื่อทดแทนสินค้าเก่า หรือออกสินค้าใหม่ให้ตรงตามความต้องการของลูกค้า
5. Test เป็นขั้นสุดท้าย เพื่อทดสอบต้นแบบกับลูกค้า โดยให้ลูกค้าลองใช้ แล้ว feedback กลับมาว่าตรงตามความต้องการมั้ย ถ้าไม่ตรงตามความต้องการจะนำไปพัฒนาต้นแบบใหม่ โดยวนกลับไปทำขั้นตอนก่อนหน้านี้ เพื่อให้เข้าใจถึงปัญหาของสินค้า/บริการที่แท้จริง

![image](https://user-images.githubusercontent.com/82756975/147390606-70ef1f04-cc82-4222-9f08-d1ce59b33c87.png)

![image](https://user-images.githubusercontent.com/82756975/147390614-950ea790-8d37-4dca-b439-30721ddf7275.png)

![image](https://user-images.githubusercontent.com/82756975/147390621-4c69147c-d5fb-4663-a1a8-c0b7c0c1ab8d.png)

![image](https://user-images.githubusercontent.com/82756975/147390629-dff41198-dbf2-4d4d-9180-e250c39e5455.png)

![image](https://user-images.githubusercontent.com/82756975/147390636-0f440a12-89ab-4d9d-b6ef-0753a869cbef.png)
